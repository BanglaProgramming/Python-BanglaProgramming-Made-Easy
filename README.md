# বাংলায় পাইথন

<iframe src="https://www.facebook.com/plugins/like.php?href=https%3A%2F%2Fwww.facebook.com%2Fhowtocode.com.bd%2F&width=450&layout=standard&action=like&size=small&show_faces=true&share=true&height=80&appId=353725671441956" width="450" height="80" style="border:none;overflow:hidden" scrolling="no" frameborder="0" allowTransparency="true"></iframe>  

**কোর্স পরিচালনায় (Lead Author)**   
[Nuhil Mehdy](https://nuhil.net/)   

**স্বয়ংক্রিয় কন্ট্রিবিউটরের তালিকা**  
(প্রথম ৫ জন)  
<iframe scrolling="auto" frameborder="0" style="border:none; overflow:hidden; height:115px; width:100%; margin-left: 15;" allowTransparency="true" src="https://nuhil.github.io/api/contributions.html?repo=python"></iframe>


**প্রারম্ভিকা**

[পাইথন](https://www.python.org/) একটি ডায়নামিক প্রোগ্রামিং ল্যাঙ্গুয়েজ যেটি জয় করেছে বহু ডেভেলপারের হৃদয় । এর মধ্যে আছে গুগল, ড্রপবক্স, ইন্সটাগ্রাম, মোজিলা সহ অনেক বড় বড়  প্রতিষ্ঠানের হাজারো প্রকৌশলী । পাইথন এমন একটি ভাষা যার গঠন শৈলী অনন্য এবং প্রকাশভঙ্গি অসাধারণ । চমৎকার এই ল্যাঙ্গুয়েজটি তাই আজ ছড়িয়ে পড়েছে নানা দিকে - ওয়েব, ডেস্কটপ, মোবাইল, সিস্টেম এ্যাডমিনিস্ট্রেশন, সাইন্টিফিক কম্পিউটিং কিংবা [মেশিন লার্নিং](https://ml.howtocode.com.bd/) - সবর্ত্রই পাইথনের দৃপ্ত পদচারণা।   

আরও নির্দিষ্ট করে বলতে গেলে - [Django](https://www.djangoproject.com/), [Flask](http://flask.pocoo.org/), [Tornado](http://www.tornadoweb.org/en/stable/) ইত্যাদি ফ্রেমওয়ার্ক এর মাধ্যমে ওয়েব অ্যাপ্লিকেশন ডেভেলপমেন্ট করতে চাইলে পাইথন জানা অবশ্যই গুরুত্বপূর্ণ। আবার ডেস্কটপ বা গ্রাফিক্যাল ইউজার ইন্টারফেইস সমৃদ্ধ সফটওয়্যার ডেভেলপমেন্টের জন্য পাইথন প্রোগ্রামিং এর জ্ঞানকে ব্যবহার করা যাবে [PyQT](https://riverbankcomputing.com/software/pyqt/download) এর মত টুলকিট বা [Tkinter](http://tkinter.unpythonic.net/wiki/Tkinter) এর মত প্যাকেজ  এর সাথে। আরও আছে [Kivy](https://kivy.org/#home) এর মত লাইব্রেরী।   

বর্তমানে বহুল আলোচিত এবং ভবিষ্যতের প্রযুক্তির ভিত্তি ডাটা সায়েন্স এবং মেশিন লার্নিং, সর্বোপরি আর্টিফিশিয়াল ইন্টেলিজেন্স নিয়ে কাজ করতে চাইলে পাইথন হতে পারে নির্দ্বিধায় প্রথম পছন্দের প্ল্যাটফর্ম। কারণ, [scikit-learn](http://scikit-learn.org/stable/) এর মত মেশিন লার্নিং লাইব্রেরী, [Pandas](http://pandas.pydata.org/) এর মত ডাটা ফ্রেম লাইব্রেরী, [Numpy](http://www.numpy.org/) এর মত ক্যালকুলেশন লাইব্রেরী যেগুলো এক কথায় অনন্য- এসবই আছে পাইথনের জন্য।

সিরিয়াস লোকজন ইন্টারনেট অফ থিংস নিয়ে কাজ করতে চাইলেও রাস্পবেরি-পাই, বা এরকম হার্ডওয়্যার প্ল্যাটফর্ম গুলোর সাথে পাইথনের কম্বিনেশন হতে পারে চমৎকার। আছে [RPi.GPIO](https://pypi.python.org/pypi/RPi.GPIO). আর মজার লোকজনের গেম ডেভেলপমেন্ট এর জন্য আছে [PyGame](http://pygame.org/hifi.html).

এরকম আরও অসংখ্য প্ল্যাটফর্মে পাইথনের দৃপ্ত পদচারণা বেড়েই চলেছে আর তাই বাংলাদেশের ডেভেলপারদের মধ্যে এই ভাষাটি ছড়িয়ে দিতে আমাদের এই ক্ষুদ্র প্রয়াস।

**বাংলাদেশী পাইথন ইউজার গ্রুপ**

বাংলাদেশী পাইথন ডেভেলপারদের মিলনকেন্দ্র এই [ফেইসবুক গ্রুপটি](https://www.facebook.com/groups/pythonbd/) । এটি বাংলাদেশের সবচেয়ে বড় পাইথন ইউজার গ্রুপ । এই গ্রুপের সদস্যরা বাংলাদেশে পাইথন প্রসারে প্রতিনিয়ত অবদান রেখে চলেছেন ।

পাইথন বাংলাদেশের জন্ম হয় ফেইসবুকের বাইরে । মূল ওয়েবসাইটের সাথে ফেইসবুক গ্রুপটির নাম নিয়ে যাতে কনফিউশন তৈরি না হয় তাই ফেইসবুক গ্রুপটির নাম পরবর্তীকালে পরিবর্তন করে রাখা হয় - "পাইচার্মার্স" । বর্তমানে গ্রুপটির নাম "Python Bangladesh" এবং অফিসিয়াল ওয়েব সাইটের ঠিকানা: [http://pybd.org](http://pybd.org)


**ওপেন সোর্স**

এই বইটি মূলত স্বেচ্ছাশ্রমে লেখা এবং বইটি সম্পূর্ন ওপেন সোর্স । এখানে তাই আপনিও অবদান রাখতে পারেন লেখক হিসেবে । আপনার কন্ট্রিবিউশান গৃহীত হলে অবদানকারীদের তালিকায় আপনার নাম স্বয়ংক্রিয়ভাবে যুক্ত হয়ে যাবে।  

এটি মূলত একটি [গিটহাব রিপোজিটোরি](https://github.com/howtocode-com-bd/python.howtocode.com.bd)  যেখানে এই বইয়ের আর্টিকেল গুলো মার্কডাউন ফরম্যাটে লেখা হচ্ছে । রিপোজিটরিটি ফর্ক করে পুল রিকুয়েস্ট পাঠানোর মাধ্যমে আপনারাও অবদান রাখতে পারেন । বিস্তারিত দেখতে পারেন এই ভিডিওতে  [Video](http://blog.howtocode.com.bd/?p=32)

> **বর্তমানে বইটির কন্টেন্ট বিভিন্ন কন্ট্রিবিউটর এবং নানা রকম সোর্স থেকে সংগৃহীত এবং সংকলিত।**

<iframe src="https://www.facebook.com/plugins/like.php?href=http%3A%2F%2Fpython.howtocode.com.bd&amp;width&amp;layout=button_count&amp;action=like&amp;show_faces=false&amp;share=true&amp;height=21&amp;appId=353725671441956" scrolling="no" frameborder="0" style="border:none; overflow:hidden; height:21px;" allowTransparency="true"></iframe>   

[![Join the chat at https://gitter.im/howtocode-com-bd/python.howtocode.com.bd](https://badges.gitter.im/Join%20Chat.svg)](https://gitter.im/howtocode-com-bd/python.howtocode.com.bd?utm_source=badge&utm_medium=badge&utm_campaign=pr-badge&utm_content=badge)

<a rel="license" href="http://creativecommons.org/licenses/by-nc-nd/4.0/"><img alt="Creative Commons License" style="border-width:0" src="https://i.creativecommons.org/l/by-nc-nd/4.0/88x31.png" /></a><br />This work is licensed under a <a rel="license" href="http://creativecommons.org/licenses/by-nc-nd/4.0/">Creative Commons Attribution-NonCommercial-NoDerivatives 4.0 International License</a>.
